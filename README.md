Opis problema
Kolikokrat si že rekel, da boš začel resno trenirati, pa si po nekaj dneh obupal? Kolikokrat si si rekel, da boš začel zapisovati svoje dvige, pa si na koncu pozabil, kaj si sploh treniral? Večina nas ima težave z doslednostjo – še posebej, ko ni enostavnega načina za spremljanje napredka.

Ko ne veš, koliko si prejšnjič dvignil, je težko napredovati. Hitro se vrtiš v krogu enakih treningov, motivacija pa počasi pada. Večina obstoječih aplikacij je ali preveč zakompliciranih ali pa ima toliko funkcij, da se v njih izgubiš – v resnici pa želiš samo nekaj preprostega: jasno sliko o tem, koliko si napredoval.

Rešitev
Zato sem naredil aplikacijo, ki ti pomaga pri beleženju svojih dvigov, da lahko boljše in hitreje napreduješ.

Preprosto beležiš svoje treninge, ponovitve in kilograme. Vidiš, kje si bil prejšnji teden in kaj lahko danes izboljšaš. Nič več ugibanja. Nič več pozabljanja. Samo konstanten napredek.

Kaj nas loči od drugih?
Namesto da bi poskušali biti vse naenkrat, smo se osredotočili na tisto, kar šteje – tvoje dvige.
Brez prehranskih načrtov, brez hidracije, brez avatarjev. Samo preprost in učinkovit sistem za sledenje vajam.

Ciljna skupina
Resni dvigovalci – tisti, ki želijo imeti jasno evidenco napredka.
Začetniki – da že od začetka sledijo vsakemu koraku.
Ljudje, ki se vračajo v fitnes – da si ponovno zgradijo rutino.
Prednosti
Preprost vmesnik brez nepotrebnih funkcij
Jasna zgodovina vseh treningov
Hiter vnos podatkov, brez komplikacij
Pomaga ti ostati dosleden in motiviran
Trg in konkurenca
Obstaja veliko fitnes aplikacij, a večina jih gre predaleč – poskušajo pokriti prehrano, spanec, kardio in še več. Naš fokus je ožji in zato boljši: dvigi. Vemo, da je največji napredek v doslednosti – in prav to omogočamo uporabniku.

SWOT analiza
Prednosti:

Osredotočenost samo na dvige
Enostavna uporaba
Jasna evidenca napredka
Slabosti:

Ne pokrivamo ostalih fitnes področij
Manj privlačna za uporabnike, ki iščejo "vse-v-enem" rešitev
Priložnosti:

Naraščajoče zanimanje za trening moči
Veliko uporabnikov, ki iščejo nekaj preprostega
Grožnje:

Aplikacije, ki ponujajo širšo paleto funkcij
Možno zanemarjanje aplikacije, če uporabnik izgubi motivacijo
Viri prihodkov
Enkratno plačilo ali naročnina za napredne funkcije (npr. grafi napredka, izvoz podatkov)
Minimalno oglaševanje (npr. športna oprema, fitnes dodatki)
Partnerstva z vadbenimi centri (npr. možnost uvoza programov vadbe)
Trening ne rabi biti kompliciran. S to aplikacijo boš točno vedel, kje si – in kam greš. Napredek se ne meri po tem, koliko aplikacij uporabljaš, ampak koliko več dvigneš.

Naj tvoj napredek govori zase.
